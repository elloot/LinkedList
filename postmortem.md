# Rapport, post-mortem

## LinkedList

## Inledning

Syftet med arbetet var att skapa en implementation av en länkad lista i Java samt att sedan kunna använda den som en kö. När jag arbetade med projektet skaffade jag mig först en förståelse för vad en länkad lista är och hur den fungerar. Sedan översatte jag det i kod. Inspiration och idéer kom från min handledare Magnus Silverdal som gav mig uppgiften och en enkel mall att utgå ifrån.

## Bakgrund
* Jag skapade en länkad lista för att kunna använda den i kösystemet. När en ny kö initierades skapades även en ny länkad lista för den kön. Om användaren sedan kallade metoden enqueue på sin kö kallade kön i sin tur metoden addLast på den länkade listan kön innehöll. addLast lade i sin tur till datan användaren ville lägga i kö till den länkade listan i form av en nod. Ville användaren ta bort något från kön kunde den kalla dequeue vilket kallade removeFirst som tog bort den första noden och returnerade den. isEmpty och size använde sig båda av listans storlek som ökade när noder lades till och minskade när de stogs bort.
* Planeringsarbetet bestod i att jag försökte greppa vad problemet var och hur jag kunde lösa det. Jag hade fått i uppgift att lösa det med en implementation av en länkad lista, vilken jag tog god tid på mig lära mig om. När jag hade förstått vad syftet med en länkad lista är och hur de är tänkta att fungera började jag fylla i den givna mallen med kod.
* Jag lyssnade på en genomgång om länkade listor, ritade upp hur jag tänkte att en sådan skulle fungera på ett papper och kodade den.
## Positiva erfarenheter
Det jag anser gick bäst var att lösa alla problem efter metoden addLast. Att skapa noder gick någorlunda snabbt då jag spenderat tid på att förstå mig på vad en nod är, men att sedan kunna lägga till dem i den länkade listan var tämligen svårare. Efter att ha brutit ner metoden addLast i sina minsta steg försökte jag gå igenom hur jag skulle lösa varje steg, vilket var svårt och tidskrävande. Dock klickade något för mig efter att ha testat olika lösningar och när jag klarat av addLast fylldes jag med själförtroende som gjorde att jag klarade de kvarvarande problemen ganska lätt.
## Negativa erfarenheter
Det svåraste för mig var att fårsta hur en länkad lista ska fungera. Det är ett väldigt abstrakt koncept om man inte kan koppla det till något verkligt. Alltså behövde jag spendera större delen av min arbetstid på att analysera de olika delarna av länkade listor. Hade jag kunnat koppla samman länkade listor med t.ex. kedjor eller något liknande föremål i verkligheten tror jag att jag hade förstått principen bakom dem mycket snabbare.
## Sammanfattning
* Mina slutsatser är att länkade listor är ytterst effektiva som kösystem. När man väl implementerat en i sin applikation är den väldigt enkel att använda, förutsatt att den är välgjord. När jag först stötte på länkade listor uppfattade jag dem som väldigt avancerade och svårförstådda, men när jag spenderade tid på att implementera en insåg jag att de är ganska enkla till sin grund. En stor erfarenhet jag tar med mig är att det är viktigt att försöka koppla samman digitala problem och system med något man kan ta på och uppleva i verkligheten. Kan man bilda en koppling mellan något som upplevs som abstrakt och något vardagligt inser man snabbt att det abstrakta inte var så konstigt ändå.
* Jag ser min produkt som väldigt enkel och nedskalad, vilket jag tycker är bra. Den löser problemet i fråga och gör det utan att vara överflödig och långsam. Något som kan vidareutvecklas är dokumentationen av produkten. Just nu är majoriteten av kommentarerna i koden de som följde med mallen, vilka kan förvirra framtida läsare av koden. Bättre och tydligare kommentering skulle hjälpa folk som är okunnig inom området att förstå länkade listor bättre.
* Jag tror inte att det finns särskilt mycket utrymme att bygga vidare på projektet. Kösystemet och den länkade listan fungerar väldigt bra och det känns onödigt att lägga till fler funktioner i dem. Dock skrev jag ingen simulering av en skrivarkö, vilket jag definitivt skulle kunna göra. För ett sådant program finns det oändliga saker att förbättra och utveckla; bättre inmatningssystem, tydligare GUI, bättre UX, tydligare felhantering etc. Eftersom att jag inte skrev något sådant program kan jag inte heller bygga vidare på det, men hade jag skrivit programmet hade jag kunnat förbättra det utifrån de punkterna.